---
title:  "Welkom op de cursus!"
---

# Welkom

Hallo iedereen!

In mijn eerste jaar als leerkracht was ik op zoek naar cursussen over programmeren en databanken. Elke cursus die ik vond had een aantal problemen. 

 - Zo was elke cursus gebaseerd op een specifiek stuk software of technologie. Je had geen 'inleiding SQL', maar een 'Inleiding SQL met SQL server Express 2008 en Reporting Services'.
 - De moeilijke verwoordingen zorgde vaak voor verwarring. Een voorbeeldje:\
`Tussen tabellen kun je door middel van vreemde sleutels referentiële integriteit instellen.` \
Maar de cursus legt nergens uit wat 'referentieel' of 'integriteit' is. 

Ik ben daarom een eigen cursus beginnen schrijven. Deze cursus is een werk van jaren, en baseert zich op een aantal ideeën: 
 1. liever 100% duidelijk, dan 100% juist
 2. technieken zijn belangrijker dan technologie
 3. open-source en gratis tools moeten gepromoot worden
 4. een cursus is nooit 'klaar'

Dit werk is zeker niet perfect. Elk schooljaar worden er talloze kleine en grote verbeteringen aangebracht, op basis van mijn ervaring met m'n leerlingen. 

Mijn werk mag vrij gebruikt worden, door eender wie het kan gebruiken. Ik apprecieer feedback en verbeteringen enorm!