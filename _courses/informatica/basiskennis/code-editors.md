---
title: Code Editors
tags: 
 - 
definitions:
 - name: tekst editor
   definition: Een programma waarmee je tekstbestanden kan aanpassen. 
 - name: code editor
   definition: Een tekst editor waarmee je gemakkelijk code kunt schrijven.
 - name: tekstverwerker
   definition: Een uitgebreide tekst editor waarin je opmaak kunt toevoegen aan een tekst. 
description: 
---

## Tekst Editors

Een tekst editor is simpelweg eender welk programma waarmee je tekstbestanden kan aanpassen. 

In de meest simpele vorm kan een tekst editor gebruikt worden om teksten te typen en opslaan. Je kan hier geen opmaak toevoegen aan een tekst. Er zijn dus geen kleuren, lettertypes, lettergroottes of andere opties om de tekst er anders te laten uitzien.

Gekende voorbeelden zijn _notepad_ (Microsoft Windows) of _text editor_ (Mac OSX).

### Tekstverwerkers

Een tekstverwerker is een uitgebreide tekst editor waarin je opmaak kunt toevoegen aan een tekst. 

Gekende voorbeelden zijn _Microsoft Word_ of _Google Docs_.

### Code Editors

Een code editor is een tekst editor waarmee je gemakkelijk code kunt schrijven. Je kan zelf geen opmaak toevoegen, maar een goede code editor zal jouw code automatisch van opmaak voorzien om de code meer leesbaar te maken.

Gekende voorbeelden zijn _Visual Studio Code_, _Notepad++_, _Sublime_ en _atom_.