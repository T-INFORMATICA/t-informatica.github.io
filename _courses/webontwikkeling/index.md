---
title: Webontwikkeling
---

## Doel

Voor elke ICT'er is webontwikkeling een onmisbare vaardigheid. Ook voor veel andere jobs kan programmeren vaak van pas komen. Zowat alle informatie wordt tegenwoordig uitgewisseld op het internet. Weten hoe die informatie wordt getoond en opgemaakt en hoe je zelf informatie duidelijker kan weergeven online is daarom belangrijk.

In deze cursus wordt de basis van webontwikkeling behandeld aan de hand van de twee talen die de basis vormen om websites te bouwen: HTML en CSS. Elk van deze talen heeft z'n eigen belangrijke rol binnen webontwikkeling: HTML als markup-taal, CSS als opmaak-taal.

Aan het einde van de cursus wordt een derde taal ook aangewend om dynamische websites te bouwen: PHP. Voordat je echter aan dat onderdeel begint, is het belangrijk om de cursus Programmeren te doorlopen.

Sommige menselijke talen hebben heel verschillende schrijfwijzes (bv. Engels en Chinees) en andere heel gelijkaardige (bv. Duits en Spaans). Bij programmeertalen is dit net zo. Zoals je zal zien binnen deze cursus hebben HTML en CSS een schrijfwijze - ook wel syntax genoemd - die heel verschillend is. De reden hiervoor zal doorheen de cursus duidelijk worden: de schrijfwijze van HTML is gemakkelijk om markup te voorzien, terwijl de schrijfwijze van CSS zich uitstekend leent om een website op te maken.

Dit is een basiscursus webontwikkeling. De basisprincipes van webontwikkeling worden hier uitgelegd, soms met wat dichterlijke vrijheid om sneller aan te leren hoe je verschillende concepten gebruikt. 
Javascript maakt geen deel uit van deze cursus. Programmeren - in Javascript of eender welke andere taal - is een belangrijke vaardigheid voor elke webontwikkelaar, maar valt buiten het doel van deze cursus. 
